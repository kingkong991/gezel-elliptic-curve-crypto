\chapter*{Voorwoord}

Graag zou ik mijn promotoren Bart Preneel en Ingrid Verbauwhede bedanken voor het mogelijk maken van deze thesis. Indien zij er niet geweest waren, zou het nooit bij me opgekomen zijn een thesis over dit onderwerp te maken.

Verder wil ik graag mijn dagelijkse begeleiders Lejla Batina en Miroslav Knezevic bedanken voor hun steun en vele raad die ze mij gaven. Lejla wil ik specifiek bedanken voor de vele papers die ze mij bezorgde en haar hulp bij verscheidene wiskundige struikelblokken die ik tegenkwam. Miroslav dank ik voor zijn inzicht i.v.m.\ hardware en de vele tijd die hij stak in het helpen synthetiseren van mijn uiteindelijke ontwerp.

Ook dr.\ ir.\ Frederik Vercauteren verdient speciale vermelding. Zijn vermogen om de ingewikkelde wiskunde achter cryptografie zo uit te leggen dat zelfs een klein kind het nog zou begrijpen, heeft mij meer inzicht in de materie gegeven. Ook zijn hulp met bepaalde software en zijn niet aflatende vrolijkheid apprecieerde ik ten zeerste.

Dr.\ ir.\ Nele Mentens verdient als nalezer ook een bedanking in dit voorwoord. Zonder haar kritisch oog was deze tekst vast en zeker niet geworden wat hij nu is.

Mijn vrienden wil ik graag bedanken voor hun steun en de vele fijne momenten die we samen beleefden dit jaar. Zonder hen zou het afgelopen jaar ongetwijfeld een stuk minder memorabel geweest zijn. Ook wil ik specifiek Mathias De Somere bedanken voor zijn hulp bij het oplossen van (zowat steeds compleet irrelevante) wiskundige problemen.

Dirk en Martine wil ik bedanken voor alles wat ze voor mij gedaan hebben. Ten slotte wil ik mijn ouders bedanken. Zij hebben het voor mij mogelijk gemaakt de studies Burgerlijk Ingenieur te ondernemen en zijn me gedurende die hele tijd steeds onvoorwaardelijk blijven steunen. 

\bigskip \bigskip
{\raggedleft	% Lijn rechts uit
Anthony Van Herrewege\\
22 mei 2009\\
}
